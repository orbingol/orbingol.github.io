---
layout: post
title:  "AB 2015 Drupal Kursu ardından..."
description: "Akademik Bilişim 2015 kapsamında düzenlenen Drupal kursu ardından yapılan değerlendirme"
date:   2015-02-07 10:00:00
categories:
- drupal
- training
- ab2015
---

31 Ocak - 3 Şubat 2015 tarihleri arasında Akademik Bilişim 2015 kapsamında düzenlediğimiz **Drupal kursu**'nu mutlu ve sorunsuz bir şekilde tamamladık. Bu esnada, oldukça yoğun olmasına rağmen yardımcı olan [Murat](http://www.muratduman.com)'a ve [Anadolu Üniversitesi](http://www.anadolu.edu)'nin süper ekibine çok büyük teşekkürlerimi sunarım. Sizler olmasaydınız, bu etkinlik bu kadar güzel olmazdı.

Kurs sonunda bazı değerlendirmelerim olacak ve bunları madde madde belirtmek istiyorum.

* Bu kursta biraz esnek olabilmek için kurs kayıtları öncesi özel bir sınav yapmamıştık. Maalesef, temel Linux bilgisi ve programlama bilgisini sorgulayacak bir sınava ihtiyaç varmış.
* 4 günlük ders programı yaparken, aslında 2 günlük program yapmak ve bunu 4 güne yaymak gerekiyormuş :) Yetiştirmek çok zor olabiliyor.
* Katılımcıların bir kısmı **sadece program yazmak** ve bazıları ise **sadece arayüz üzerinden çalışmak** için gelmişti. Bu iki kursu ayrı ayrı düzenlemek gerekiyormuş.
* Kurs bitimince katılımcıların Drupal hakkında farkındalığı oldukça arttı. **drush rs** mottoları oldu :) Hatta **drush rs** önünde fotoğrafımız bile var.

![Akademik Bilişim 2015 Drupal kursu öğrencileri ile birlikte](/files/ab2015-kurslar.pdf)

Bunların yanında, benim için gerçekten oldukça eğlenceli bir hafta geçti. Yeni arkadaşlar ve meslektaşlarımla tanıştım. Hepsi çok parlak ve ileride çok başarılı olacak kişiler. Tabii **başarılıyız biz** havasına girilirse, başarısız olunması kaçınılmaz bir durum. Bu yüzden bu yazıyı, Margaret Thatcher'in bir sözü ile bitirmek istiyorum:

> Power is like being a lady... if you have to tell people you are, you aren't.

Başka bir etkinlikte görüşmek dileğiyle...

*ORB.*
